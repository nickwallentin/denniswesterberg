---
title: Jag dog och fick liv igen
subtitle: ''
bild: "/content/images/jag-dog-och-fick-liv-igen-1.jpg"
intro: Allt fler unga tjejer och killar mår psykiskt dåligt. Det är för dessa som
  jag har skrivit min senaste bok ”Jag dog och fick liv igen”. En skönlitterär berättelse
  på ytan, med ett hoppingivande budskap bortom orden.
price: "95"
buy_url: https://www.adlibris.com/se/bok/jag-dog-och-fick-liv-igen-9789188375612
image: "/content/images/jag-dog-och-fick-liv-igen-1.jpg"

---
Jag visste precis vad som väntade. Tåget skulle dyka upp vid åkerns slut och sedan närma sig, först som ett sött modelltåg och sedan som en monstruös stålbest. Smack. Jag skulle inte känna någonting alls. Så skönt. Det var precis det jag önskade. Jag hade känt tillräckligt. Men då dök Johanna upp, Johanna K. Som en viskning.

Jag dog. Och fick liv igen.

”Jag dog och fick liv igen” är en berättelse om Mia, 16 år, som lider av självmordstankar, och Johanna, 21, som äntligen kommit ur det helvete hon levde i under många år en vardag full av ångest och panikångestattacker och med återkommande perioder av depression.

När Mia står på tågspåret, redo att ge upp allt för att slippa känna ångesten hon bär på, möter hon Johanna. Som en viskning träder hon fram ur mörkret och får Mia att kliva av spåret. Johanna ger Mia en axel att luta sig mot, men hon erbjuder också något annat. Något som vänder hela Mias värld upp och ner. Som får henne att omvärdera allt hon trodde var sant.

Boken bjuder på ett hoppfullt budskap. Bortom den fängslande berättelsen om Mia och Johanna döljer sig nämligen en väl bevarad hemlighet tills nu om hur vi människor snabbt kan slippa ifrån det som plågar oss psykiskt, vad det än är.

”Jag dog och fick liv igen” är en sann guide till välmående.

Citat om boken

”Så många förklaringar om saker och ting och när jag hade läst ut den blev jag lycklig, riktigt lycklig! Jag mår bättre redan efter någon timme!”  
Mati, 14 år

”Helt underbar, den borde finnas i varje skolbibliotek! Den borde läsas av alla elever i skolorna.”  
Anna, 25 år

”Hade jag läst detta när jag var 16 år och mina föräldrar skildes och min bästa vän övergav mig för anorexian hade mitt liv sett annorlunda ut. Eller om jag hade läst detta innan jag föll ihop hemma och trodde jag skulle dö av panikångest. Kanske hade det tagit kortare tid för mig att hitta mening igen. Förhoppningsvis hade jag sluppit alla kuratorer och psykologer som bara malde på om varför jag mådde som jag mådde, och inte om hur jag kunde se anledningarna, mina tankar, på ett annat sätt. Och använda dem till att må bättre.”  
Ellen, 20 år

”Redan när jag var på sjätte sidan kände jag hur jag bara ville ringa upp alla mina kompisar och tipsa om boken, även fast det var sen lördag kväll.”  
Shania, 15 år